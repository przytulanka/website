---
type: statuteItem
title: VII Wychowankowie
color: violet
---

<span style="text-align: center; display: block;">§ 30</span>

1. Dzieci mają prawo do respektowania wobec nich wszystkich postanowień Konwencji Praw Dziecka, a w szczególności do:
   1. życzliwego i podmiotowego traktowania przez cały personel przedszkola,
   2. właściwie zorganizowanego procesu edukacyjnego, zgodnie z zasadami higieny pracy umysłowej i własnego tempa rozwoju,
   3. swobody wyrażania myśli i przekonań, w szczególności dotyczących życia przedszkolnego, religijnego oraz światopoglądu, jeśli nie narusza to dobra innych ludzi,
   4. indywidualnego procesu rozwoju i własnego tempa rozwoju,
   5. rozwijania zainteresowań i zdolności,
   6. relaksu, odpoczynku lub snu w ciągu dnia,
   7. zdrowego jedzenia,
   8. opieki i ochrony przed wszelkimi formami przemocy fizycznej bądź psychicznej, poszanowania jego godności osobistej, tolerancji i zrozumienia indywidualnych potrzeb,
   9. poszanowania ich własności i akceptacji takimi jakie są,
   10. sprawiedliwej, obiektywnej i jawnej oceny ich wyników pracy i zachowania,
   11. zwracania uwagi i dyscyplinowania w sposób zgodny z godnością dziecka przy uwzględnieniu jego wieku, stopnia rozwoju i dojrzałości.
2. Wychowankowie przedszkola, na prośbę rodziców, mogą być ubezpieczeni od następstw nieszczęśliwych wypadków. Ubezpieczenie jest płatne przez rodziców jednorazowo na początku roku szkolnego.
3. Przedszkole nie ponosi odpowiedzialności materialnej za cenne rzeczy i zabawki przyniesione przez dzieci do przedszkola.

<span style="text-align: center; display: block;">§ 31</span>

1. W przedszkolu dzieci mają obowiązek:
   1. kulturalnego i z szacunkiem odnoszenia się do rówieśników i osób dorosłych (szanowania praw innych ludzi),
   2. zachowywania się zgodnie z przyjętymi normami i zasadami akceptowanymi przez grupę i społeczność przedszkolną,
   3. służenia pomocą młodszym i słabszym,
   4. przestrzegania ustalonych zasad bezpieczeństwa w przedszkolu i poza nim,
   5. dbania o estetykę i higienę własnego wyglądu i otoczenia na miarę swoich możliwości,
   6. respektowania poleceń nauczyciela i innych osób uczestniczących w procesie edukacji,
   7. szanowania zabawek, gier i książek i odkładania je na wyznaczone miejsca,
