---
type: statuteItem
title: VIII Rodzice
color: violet
---

<span style="text-align: center; display: block;">§ 32</span>

1. Rodzice i nauczyciele zobowiązani są do współdziałania ze sobą w celu skutecznego oddziaływania wychowawczego na dziecko i określania drogi jego indywidualnego rozwoju.
2. Rodzice (prawni opiekunowie) mają prawo do:
   1. zapoznania się z zadaniami realizowanymi poszczególnych grupach w toku codziennej pracy wychowawczo-edukacyjnej wynikającymi z podstawy programowej i planów pracy w danej grupie,
   2. uzyskiwania na bieżąco rzetelnej informacji na temat dziecka, jego rozwoju i zachowania,
   3. uzyskania informacji o stanie gotowości szkolnej swojego dziecka, aby mogli je w osiąganiu tej gotowości, odpowiednio do potrzeb, wspomagać,
   4. uzyskiwania od nauczycieli porad i wskazówek w rozpoznawaniu przyczyn trudności wychowawczych oraz doborze metod udzielania dziecku pomocy psychologiczno - pedagogicznej,
   5. uzyskiwaniu porad i wskazówek w rozpoznawaniu i wspieraniu uzdolnień dziecka,
   6. udziału w zajęciach otwartych z dziećmi, zebraniach z nauczycielami,
   7. wyrażania i przekazywania nauczycielowi i dyrektorowi własnych wniosków i uwag o pracy przedszkola .
3. Rodzice są zobowiązani do:
   1. przestrzegania postanowień niniejszego statutu i regulaminu przedszkola,
   2. respektowania uchwał i postanowień dyrektora przedszkola,
   3. informowania o przyczynach nieobecności dziecka w przedszkolu niezwłocznego powiadamiania o chorobach zakaźnych, zatruciach pokarmowych,
   4. informowania o wszystkich istotnych okolicznościach dotyczących dziecka, które mogą mieć znaczenie dla sposobu realizowania wychowania przedszkolnego,
   5. zgłaszania wszelkich niedyspozycji dziecka i wszelkich niepokojących objawów w jego zachowaniu, mających wpływ na funkcjonowanie w grupie,
   6. przyprowadzania do przedszkola dzieci zdrowych, bez oznak stanu chorobowego,
   7. zaopatrzenia dziecka w niezbędne przedmioty, przybory i pomoce (odzież zapasową, przybory do pielęgnacji jamy ustnej, strój do ćwiczeń gimnastycznych),
   8. respektowania zasad dotyczących przyprowadzania i odbierania dziecka z przedszkola,
   9. ze względów bezpieczeństwa informowania dyrektora o zmianach dotyczących praw rodzicielskich odnośnie swojego dziecka,
   10. ze względów bezpieczeństwa zgłaszania wychowawcy zmiany adresu zamieszkania i telefonu kontaktowego w celu zapewnienia możliwości skutecznego kontaktu,
   11. terminowego uiszczania opłat za pobyt dziecka w przedszkolu,
   12. pisemnego poinformowania z miesięcznym wyprzedzeniem o zamiarze rezygnacji z przedszkola.
   13. współdziałania z nauczycielami w celu skutecznego oddziaływania wychowawczego na dziecko i określania drogi jego indywidualnego rozwoju.
   14. zapewnienia dziecku możliwości udziału w ewentualnych zdalnych zajęciach organizowanych przez przedszkole w trybie wskazanym w § 17 niniejszego Statutu.
4. Rodzice (opiekunowie prawni) dziecka podlegającego obowiązkowi rocznego przygotowania przedszkolnego są zobowiązani:
   1. zapewnić regularne uczęszczanie dziecka na zajęcia,
   2. zaopatrzyć dziecko w niezbędne przedmioty, przybory i pomoce,
   3. wspierać nauczycieli w celu osiągnięcia gotowości szkolnej dziecka.
   4. zapewnić dziecku możliwość udziału w ewentualnych zdalnych zajęciach organizowanych przez przedszkole w trybie wskazanym w § 18 ust. 6 Statutu.

<span style="text-align: center; display: block;">§ 33</span>

1. Współpraca przedszkola z rodzicami oparta jest na wzajemnych uzgodnieniach i obejmuje następujące formy:
   1. konsultacje indywidualne z inicjatywy nauczyciela lub rodziców (prawnych opiekunów) z dyrektorem, nauczycielami, specjalistami,
   2. zebrania grupowe,
   3. warsztaty dla rodziców,
   4. imprezy środowiskowe,
   5. udział rodziców (prawnych opiekunów) w uroczystościach przedszkolnych i imprezach integrujących przedszkole z domem rodzinnym i środowiskiem,
   6. kąciki dla rodziców, kąciki plastyczne, informacje grupowe,
   7. strona www i facebook,
   8. inne wzajemnie ustalone.
