---
type: statuteItem
title: VI Nauczyciele i inni pracownicy przedszkola
color: violet
---

<span style="text-align: center; display: block;">§ 27</span>

1. W przedszkolu zatrudnieni są:
   1. zastępca dyrektora ds. pedagogicznych,
   2. nauczyciele,
   3. personel wspomagający.
2. Pracownicy na wszystkich stanowiskach dbają o klimat i dobre imię placówki, przestrzegają zasad współżycia społecznego, są współodpowiedzialni za realizację zadań Przedszkola.
3. Wszyscy pracownicy są zobowiązani do przestrzegania zasad i przepisów BHP i p. pożarowych.
4. Zasady zatrudnienia pracowników są zgodne z kodeksem pracy.
5. Liczbę zatrudnionych nauczycieli i innych pracowników określa corocznie dyrektor.
6. Prawa i obowiązki pracowników określają odrębne przepisy i umowy zawarte z personelem przedszkola.

<span style="text-align: center; display: block;">§ 28</span>

1. W przedszkolu zatrudnieni są nauczyciele z wyższym wykształceniem pedagogicznym i przygotowaniem kierunkowym.
2. Nauczyciele prowadzą pracę dydaktyczno-wychowawczą i opiekuńczą zgodnie z obowiązującą podstawą programową i dopuszczonymi przez dyrektora programami, odpowiadają za jakość i wyniki tej pracy. Szanują godność dziecka i respektują jego prawa.
3. Nauczyciele otaczają opieką każdego wychowanka i utrzymują kontakt z rodzicami w celu poznania i uwzględniania potrzeb rozwojowych dzieci oraz udzielania rodzicom wsparcia i pomocy w sprawach wychowawczych.
4. Do zakresu zadań nauczycieli należy w szczególności:
   1. zapoznanie się z Konwencją Praw Dziecka i przestrzegania jej postanowień,
   2. odpowiedzialność za życie, zdrowie i bezpieczeństwo powierzonych im wychowanków,
   3. tworzenie warunków wspomagających rozwój dzieci i ich zdolności, zainteresowania, dążenie do pobudzania procesów rozwojowych – odpowiednia aranżacja przestrzeni edukacyjnej,
   4. prowadzenie dokumentacji pedagogicznej zgodnie z obowiązującymi przepisami,
   5. prowadzenie i dokumentowanie obserwacji pedagogicznych mających na celu poznanie i zabezpieczenie potrzeb rozwojowych dzieci,
   6. w roku poprzedzającym rozpoczęcie edukacji w szkole podstawowej dokonywanie analizy gotowości (diagnoza przedszkolna. i informowanie o jej wynikach rodziców dziecka zgodnie z obowiązującymi przepisami,
   7. wspieranie samodzielnych działań dziecka i pomaganie w dostrzeganiu problemów i rozwiązywaniu ich, uczenie zasad postępowania, umożliwianie dokonywania wyborów, wspieranie działań twórczych w różnych dziedzinach aktywności,
   8. pomaganie dzieciom w rozwijaniu odpowiedzialności poprzez samodzielne wywiązywanie się z podejmowanych zadań oraz uczenie szacunku do pracy swojej i innych,
   9. wspieranie dziecka w budowaniu systemu wartości – dobro, prawda, miłość, piękno, przyjaźń,
   10. współpraca ze specjalistami świadczącymi pomoc psychologiczno-pedagogiczną, logopedyczną, zdrowotną i inną,
   11. planowanie własnego rozwoju zawodowego - systematyczne podnoszenie kwalifikacji zawodowych oraz jakości pracy edukacyjnej przez aktywne uczestnictwo w różnych formach doskonalenia zawodowego, wykorzystywanie nabytych umiejętności w pracy z dziećmi,
   12. wzbogacanie i systematyczna modernizacja warsztatu pracy, właściwe poszanowanie pomocy dydaktycznych oraz troska o estetykę pomieszczeń przedszkola,
   13. współdziałanie z rodzicami (prawnymi opiekunami) w sprawach wychowania i nauczania – spójne oddziaływania wychowawcze:
   <ol type="a">
      <li>systematyczne informowanie rodziców o zadaniach wychowawczych i kształcących realizowanych w przedszkolu: zapoznanie rodziców z podstawą programową wychowania przedszkolnego i włączanie ich do kształtowania u dziecka zalecanych tam wiadomości i umiejętności,</li>
      <li>informowanie rodziców o sukcesach i kłopotach ich dzieci, a także włączanie ich do wspierania osiągnięć rozwojowych dzieci i łagodzenia trudności, na jakie natrafiają,</li>
      <li>zachęcanie rodziców do udziału w życiu przedszkola np. wspólne organizowanie i udział w imprezach, uroczystościach i innych wydarzeniach, w których biorą udział dzieci.</li>
   </ol>
   14. realizacja zaleceń dyrektora i osób kontrolujących,
   15. inicjowanie i organizowanie imprez o charakterze dydaktycznym, wychowawczym, kulturalnym lub rekreacyjno-sportowym i środowiskowym,
5. Nauczyciele w działalności służbowej stosują w praktyce przetwarzania danych osobowych zasady i czynności oraz obowiązki spoczywające na nich na mocy przepisów krajowych oraz państw członkowskich Unii o ochronie danych osobowych.
6. Do obowiązków nauczyciela należy przetwarzanie danych osobowych wyłącznie w zakresie nadanych upoważnień zgodnie z decyzją dyrektora, a także zabezpieczenie nośników danych w zgodności z dokumentacją zabezpieczenia danych osobowych placówki w formie zapisów elektronicznych, jak i tradycyjnych oraz udostępnianie danych uprawnionym podmiotom i osobom w granicach i przepisach prawa.
7. Wynagrodzenie nauczycieli ustalone jest na podstawie kontraktów indywidualnych.
8. W przedszkolu dopuszcza się możliwość pracy wolontariuszy oraz możliwość odbywania praktyk nauczycielskich przez studentów kierunków pedagogicznych.

<span style="text-align: center; display: block;">§ 29</span>

1. W przedszkolu zatrudnione są pomoce nauczyciela i pracownik obsługi.
2. Ich zadaniem jest zapewnienie sprawnego działania przedszkola, utrzymanie obiektu i jego
otoczenia w ładzie i czystości.
3. Pomoce nauczyciela współpracują z nauczycielami w zakresie opieki i wychowania dzieci.
4. Szczegółowy zakres obowiązków tych pracowników ustala organ prowadzący przedszkola.
5. Do obowiązków pomocy nauczyciela należy w szczególności:
   1. pełnienie czynności opiekuńczych, obsługowych i higienicznych w stosunku do wychowanków,
   2. pomaganie nauczycielowi oddziału w przygotowaniu pomocy i rekwizytów do zajęć zabaw, ćwiczeń i gier,
   3. czynne uczestnictwo w zajęciach i zabawach z dziećmi prowadzonych przez nauczyciela,
   4. opieka nad dziećmi i organizowanie im zabaw i zajęć w sali lub na placu zabaw w czasie wolnym od zajęć dydaktycznych,
   5. utrzymanie czystości, ładu i porządku w przydzielonych pomieszczeniach,
   6. utrzymywanie w należytym stanie zabawek i pomocy /mycie, naprawy/,
   7. przygotowywanie stołów do posiłków, podawanie posiłków, sprzątanie po nich,
   8. dbanie o czystość sprzętu i zabawek na placu zabaw,
   9. wykonywanie innych czynności poleconych przez dyrektora, wynikających z organizacji pracy placówki.
