---
type: statuteItem
title: V Zasady rekrutacji oraz skreślenia z listy wychowanków przedszkola
color: violet
---

<span style="text-align: center; display: block;">§ 25</span>

1. O przyjęciu dziecka do przedszkola decyduje dyrektor.
2. Dzieci mogą być przyjmowane do przedszkola w ciągu całego roku szkolnego, jeżeli przedszkole dysponuje wolnymi miejscami.
3. Wpis dziecka na listę odbywa się na podstawie zgłoszenia oraz dokonania wpłaty wpisowego. Warunkiem wpisu na listę jest odbycie rozmowy dyrektora z rodzicami (opiekunami) dziecka, a w razie potrzeby także spotkanie z dzieckiem.
4. W dniu przyjęcia dziecka do przedszkola rodzic (opiekun prawny) zobowiązany jest do:
   1. zapoznania się ze statutem i regulaminem przedszkola,
   2. zawarcia umowy z przedszkolem, która określa zobowiązania stron.

<span style="text-align: center; display: block;">§ 26</span>

1. Skreślenie z listy wychowanków przedszkola następuje w razie rozwiązania umowy dotyczącej opieki dydaktyczno-wychowawczej w związku z wypowiedzeniem dokonanym przez rodziców (prawnych opiekunów) dziecka, przy czym okres wypowiedzenia wynosi miesiąc.
2. Dyrektor może podjąć decyzję o skreśleniu dziecka z listy dzieci uczęszczających do przedszkola w następujących przypadkach:
   1. zalegania z odpłatnością za przedszkole powyżej jednego okresu płatniczego,
   2. nieobecności dziecka dłuższej niż 30 dni i braku usprawiedliwienia tej nieobecności,
   3. w przypadku zatajenia przez rodzica informacji o stanie zdrowia dziecka, uniemożliwiającym pracę wychowawczą i kształcenie w przedszkolu,
   4. stwarzania przez dziecko sytuacji zagrażających zdrowiu i bezpieczeństwu własnemu i innych dzieci oraz braku współpracy z rodzicami zmierzającej do rozwiązania problemu, mimo zastosowania przyjętego w przedszkolu trybu postępowania (np. podjęcia terapii lub, gdy wykorzystane zostały wszelkie możliwości zmiany tej sytuacji)
   5. powtarzających się, agresywnych zachowań rodziców (opiekunów prawnych) dziecka w przedszkolu, łamiących normy współżycia społecznego i zasady zachowania w instytucji publicznej.
3. Rodzice mogą w terminie 14 dni od doręczenia decyzji odwołać się do Kuratora Oświaty nadzorującego placówkę.
4. W przypadku dziecka objętego obowiązkiem rocznego przygotowania przedszkolnego, dyrektor informuje pisemnie dyrektora szkoły, w obwodzie której mieszka dziecko o skreśleniu dziecka z listy wychowanków.
