---
type: statuteItem
title: II Cele i zadania przedszkola
color: violet
---

<span style="text-align: center; display: block;">§ 3</span>

1. Przedszkole realizuje cele i zadania wynikające w szczególności z podstawy programowej wychowania przedszkolnego.
2. Naczelnym celem wychowania przedszkolnego jest wsparcie całościowego rozwoju dziecka.

<span style="text-align: center; display: block;">§ 4</span>

1. W ramach działalności edukacyjnej przedszkole realizuje następujące zadania:
   1. wspieranie wielokierunkowej aktywności dziecka poprzez organizację warunków sprzyjających nabywaniu doświadczeń w fizycznym, emocjonalnym,społecznym i poznawczym obszarze jego rozwoju,
   2. tworzenie warunków umożliwiających dzieciom swobodny rozwój, zabawę i odpoczynek w poczuciu bezpieczeństwa,
   3. wspieranie aktywności dziecka podnoszącej poziom integracji sensorycznej i umiejętności korzystania z rozwijających się procesów poznawczych,
   4. zapewnienie prawidłowej organizacji warunków sprzyjających nabywaniu przez dzieci doświadczeń, które umożliwią im ciągłość procesów adaptacji oraz pomoc dzieciom rozwijającym się w sposób nieharmonijny, wolniejszy lub przyspieszony,
   5. wspieranie samodzielnej dziecięcej eksploracji świata, dobór treści adekwatnych do poziomu rozwoju dziecka, jego możliwości percepcyjnych, wyobrażeń i rozumowania, z poszanowaniem indywidualnych potrzeb i zainteresowań,
   6. wzmacnianie poczucia wartości, indywidualności dziecka oraz potrzeb tworzenia relacji osobowych i uczestnictwa w grupie,
   7. promowanie ochrony zdrowia, tworzenie sytuacji sprzyjających rozwojowi nawyków i zachowań, prowadzących do samodzielności, dbania o zdrowie, sprawność ruchową i bezpieczeństwo, w tym bezpieczeństwo w ruchu drogowym,
   8. przygotowywanie do rozumienia emocji, uczuć własnych i innych ludzi oraz dbanie o zdrowie psychiczne, realizowane m.in. z wykorzystaniem naturalnych sytuacji, pojawiających się w przedszkolu oraz sytuacji zadaniowych, uwzględniających treści adekwatne do intelektualnych możliwości i oczekiwań rozwojowych dzieci,
   9. tworzenie sytuacji edukacyjnych budujących wrażliwość dziecka, w tym wrażliwość estetyczną, w odniesieniu do wielu sfer aktywności człowieka: mowy, zachowania, ruchu, środowiska, ubioru, muzyki, tańca, śpiewu, teatru, plastyki,
   10. tworzenie warunków pozwalających na bezpieczną, samodzielną eksplorację otaczającej dziecko przyrody, stymulujących rozwój wrażliwości i umożliwiających poznanie wartości oraz norm odnoszących się do środowiska przyrodniczego, adekwatnych do etapu rozwoju dziecka,
   11. tworzenie warunków umożliwiających bezpieczną, samodzielną eksplorację elementów techniki w otoczeniu, konstruowania, majsterkowania, planowania i podejmowania intencjonalnego działania, prezentowania wytworów swojej pracy,
   12. współdziałanie z rodzicami, różnymi środowiskami, organizacjami i instytucjami, uznanymi przez rodziców za źródło istotnych wartości, na rzecz tworzenia warunków umożliwiających rozwój tożsamości dziecka,
   13. kreowanie, wspólnie z wymienionymi podmiotami, sytuacji prowadzących do poznania przez dziecko wartości i norm społecznych, których źródłem jest rodzina, grupa w przedszkolu, inne dorosłe osoby, w tym osoby starsze, oraz rozwijania zachowań wynikających z wartości możliwych do zrozumienia na tym etapie rozwoju,
   14. systematyczne uzupełnianie, za zgodą rodziców, realizowanych treści wychowawczych o nowe zagadnienia, wynikające z pojawienia się w otoczeniu dziecka zmian i zjawisk istotnych dla jego bezpieczeństwa i harmonijnego rozwoju,
   15. systematyczne wspieranie rozwoju mechanizmów uczenia się dziecka, prowadzących do osiągnięcia przez nie poziomu umożliwiającego podjęcie nauki w szkole,
   16. organizowanie zajęć – zgodnie z potrzebami – umożliwiających dziecku poznawanie kultury i języka mniejszości narodowej lub etnicznej lub języka regionalnego,
   17. tworzenie sytuacji edukacyjnych sprzyjających budowaniu zainteresowania dziecka językiem obcym nowożytnym, chęci poznawania innych kultur.
   18. rozwijanie poczucia przynależności narodowej i poszanowania tradycji w oparciu o chrześcijańskie wartości
   19. realizowanie zadań z zakresu doradztwa zawodowego.

<span style="text-align: center; display: block;">§ 5</span>

1. Przedszkole realizuje cele i zadania poprzez:
   1. organizację oddziałów dla dzieci w zbliżonym wieku z uwzględnieniem indywidualnych wniosków rodziców oraz predyspozycji rozwojowych dziecka,
   2. organizowanie różnorodnej działalność edukacyjnej prowadzonej przez kadrę pedagogiczną i pracowników wspomagających według podstawy programowej wychowania przedszkolnego zatwierdzonej przez MEN oraz opracowanych w oparciu o nią wybranych programów wychowania przedszkolnego, uwzględniających:
   <ol type="a">
   	<li>odmienną aktywność poznawczą dziecka,</li>
   	<li>twórczą aktywność dziecka (muzyczną, plastyczną, werbalną i ruchową) integrującą różne obszary jego rozwoju,</li>
   	<li>stopniowe przygotowanie do nauki czytania, pisania oraz matematycznego myślenia,</li>
   	<li>podmiotowe relacje dziecka z otoczeniem, bazujące na  jego możliwościach i wspomagające jego rozwój poprzez oferty wspólnych działań dzieci i nauczyciela.</li>
   </ol>
   3. dbałość o prawidłowy rozwój mowy, rozwijanie kompetencji komunikacyjnych dzieci i logicznego myślenia,
   4. dostosowanie metod i form pracy do możliwości indywidualnych dziecka oraz wszystkich obszarów edukacyjnych zawartych w podstawie programowej wychowania przedszkolnego, z uwzględnieniem istniejących warunków lokalowych,
   5. stosowanie otwartych form pracy, umożliwiających dziecku wybór miejsca i rodzaju aktywności,
   6. tworzenie warunków materialnych i organizacyjnych do animowania różnorodnych sytuacji edukacyjnych poprzez odpowiednią aranżację przestrzeni edukacyjnej,
   7. prowadzenie działalności diagnostycznej dotyczącej rozwoju wychowanków:
   <ol type="a">
   	<li>obserwacje pedagogiczne</li>
   	<li>diagnoza przedszkolna (w roku poprzedzającym rozpoczęcie przez dziecko nauki w klasie I szkoły podstawowej – analiza gotowości dziecka do podjęcia nauki w szkole)</li>
   </ol>
   8. umożliwienie kontaktu z językiem angielskim i jego naukę.
2. Wobec rodziców przedszkole pełni funkcję doradczą i wspomagającą:
   1. pomaga w rozpoznawaniu możliwości i potrzeb rozwojowych dziecka oraz podjęciu wczesnej interwencji specjalistycznej,
   2. informuje na bieżąco o postępach dziecka, uzgadnia wspólnie z rodzicami kierunki i zakres zadań realizowanych w przedszkolu.
3. Przedszkole przygotowuje dzieci do podjęcia nauki w szkole, organizując tok edukacji przedszkolnej, umożliwiający osiągnięcie dojrzałości szkolnej w aspekcie rozwoju fizycznego, emocjonalnego, społecznego i poznawczego.
4. Przedszkole zapewnia dzieciom bezpieczeństwo i opiekę poprzez:
   1. bezpośrednią i stałą opiekę nad dziećmi w czasie pobytu w przedszkolu oraz w trakcie zajęć poza terenem przedszkola,
   2. zapewnienie wzmożonego bezpieczeństwa w czasie wycieczek,
   3. stwarzanie poczucia bezpieczeństwa pod względem fizycznym i psychicznym,
   4. stosowanie obowiązujących przepisów bhp i ppoż.

<span style="text-align: center; display: block;">§ 6</span>

1. Szczegółowe zadania przedszkola i sposób ich realizacji ustalany jest w planie pracy przedszkola oraz w miesięcznych planach pracy w poszczególnych grupach przedszkolnych.
2. Podstawowymi formami działalności edukacyjnej są:
   1. sytuacje wychowawczo - dydaktyczne – (indywidualne, zespołowe i grupowe) organizowane przez nauczyciela,
   2. zabawy dydaktyczne, badawcze, konstrukcyjne,
   3. zabawy ruchowe i ćwiczenia sportowe,
   4. spacery, wycieczki, przedstawienia teatralne, uroczystości przedszkolne,
   5. kontakty okolicznościowe nauczycielki z dziećmi nawiązywane w różnych sytuacjach.
3. Każda z wymienionych form obejmuje treści wielostronne, choć w różnym stopniu stymulujące poszczególne sfery rozwoju dziecka.
4. Przedszkole organizuje różne formy współpracy z rodzicami (opiekunami).

<span style="text-align: center; display: block;">§ 7</span>

1. Przedszkole może organizować dla wychowanków różne wycieczki i imprezy. Organizację i program wycieczek oraz imprez dostosowuje się do wieku, zainteresowań i potrzeb dzieci.
2. W trakcie wycieczek i wyjść poza teren przedszkola zapewniona jest opieka nauczycieli i personelu wspomagającego w stosunku – jedna osoba dorosła na 10 dzieci,
3. Wszystkie zajęcia organizowane poza terenem przedszkola muszą być wcześniej uzgodnione z dyrektorem przedszkola, a program wycieczki podany do wiadomości rodziców najpóźniej 3 dni przed planowana wycieczką.
4. Rodzice (prawni opiekunowie) muszą wyrazić pisemną zgodę na wycieczki, które wiążą się z przewozem wychowanków.

<span style="text-align: center; display: block;">§ 8</span>

1. W ramach posiadanych możliwości przedszkole organizuje i udziela pomocy psychologiczno – pedagogicznej zgodnie z przepisami rozporządzenia ministra właściwego do spraw edukacji i wychowania regulującego te kwestie.
2. Pomoc psychologiczno-pedagogiczna udzielana w przedszkolu polega na:
   1. rozpoznawaniu i zaspakajaniu indywidualnych potrzeb rozwojowych i edukacyjnych dziecka oraz rozpoznawaniu jego indywidualnych możliwości psychofizycznych i czynników środowiskowych wpływających na jego funkcjonowanie w przedszkolu w celu wspierania potencjału rozwojowego wychowanka i stwarzania warunków do jego aktywnego i pełnego uczestnictwa w życiu przedszkola,
   2. wspieraniu nauczycieli i rodziców w działaniach wyrównujących szanse edukacyjne wychowanków,
   3. udzielaniu nauczycielom pomocy w dostosowaniu wymagań edukacyjnych wynikających z realizowanych przez nich programów nauczania do indywidualnych potrzeb psychofizycznych i edukacyjnych wychowanków,
   4. rozwijaniu umiejętności wychowawczych nauczycieli oraz rodziców.
3. Pomocy psychologiczno-pedagogicznej udzielają dzieciom nauczyciele oraz specjaliści.
4. Pomoc psychologiczno-pedagogiczna jest udzielana w trakcie bieżącej pracy z dzieckiem oraz w formie:
   1. zajęć specjalistycznych: korekcyjno-kompensacyjnych, logopedycznych oraz innych zajęć o charakterze terapeutycznym,
   2. porad i konsultacji,
   3. zajęć rozwijających uzdolnienia.
5. Pomoc psychologiczno-pedagogiczna jest udzielana rodzicom dzieci i nauczycielom w formie porad, konsultacji, warsztatów i szkoleń.

<span style="text-align: center; display: block;">§ 9</span>

1. W ramach posiadanych możliwości przedszkole może organizować wczesne wspomaganie rozwoju dzieci, zgodnie z przepisami rozporządzenia ministra właściwego do spraw edukacji i wychowania regulującego te kwestie.
2. Wczesne wspomaganie rozwoju ma na celu pobudzenie psychoruchowego, społecznego rozwoju dziecka od chwili wykrycia niepełnosprawności do momentu podjęcia nauki w szkole.

<span style="text-align: center; display: block;">§ 10</span>

1. W przedszkolu zatrudniony jest logopeda i psycholog.
2. Objęcie dziecka opieką psychologa i logopedy wymaga zgody rodziców.
3. Dzieci mogą dodatkowo uczestniczyć w indywidualnych zajęciach logopedycznych, które są opłacane przez rodziców.
