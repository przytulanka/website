---
type: statuteItem
title: IV Organizacja przedszkola
color: violet
---

<span style="text-align: center; display: block;">§ 14</span>

1. Przedszkole jest placówką niepubliczną przeznaczoną dla dzieci w wieku od trzech do siedmiu lat, objętych w świetle ustaw oświatowych wychowaniem przedszkolnym, realizującą programy wychowania przedszkolnego uwzględniające podstawę programową wychowania przedszkolnego, zatrudniającą nauczycieli mających kwalifikacje określone dla nauczycieli przedszkoli publicznych. W szczególnie uzasadnionych przypadkach Dyrektor może przyjąć do Przedszkola dziecko, które ukończyło 2,5 roku.
2. Przedszkole świadczy usługi w oparciu o zasadę powszechnej dostępności.

<span style="text-align: center; display: block;">§ 15</span>

1. Przedszkole przewidziane jest dla 40 dzieci zgrupowanych w 3 oddziałach.
2. Podstawową jednostką organizacyjną przedszkola jest grupa złożona z dzieci o zbliżonym wieku, z uwzględnieniem ich potrzeb, zainteresowań, uzdolnień. Nie wiek kalendarzowy, lecz możliwości psychofizyczne stanowią o przypisaniu dziecka do grupy. Decyzję o tym podejmuje Dyrektor po konsultacji z wychowawcą grupy oraz specjalistami pracującymi w przedszkolu.
3. Liczba dzieci w oddziale nie może przekroczyć 16 dzieci.
4. W okresie wakacji letnich, a także dużej absencji dzieci lub absencji nauczyciela dopuszczalne jest tworzenie innego składu grup przedszkolnych.
5. Podczas schodzenia i rozchodzenia się dzieci z przedszkola grupy mogą być łączone.
6. Grupa jest powierzona opiece jednej nauczycielki, której w sprawowaniu opieki pomaga personel pomocniczy wyznaczony przez dyrektora przedszkola.

<span style="text-align: center; display: block;">§ 16</span>

1. Przedszkole działa cały rok, od poniedziałku do piątku w godzinach od 7:30 do 17:00 z wyłączeniem dni ustawowo wolnych od pracy.
2. Dzienny czas pracy przedszkola może być zmieniony w każdym roku szkolnym.
3. W przedszkolu obowiązują następujące terminy przerw:
   1. miesięczna przerwa wakacyjna
   2. dni wyznaczone przez dyrektora.

<span style="text-align: center; display: block;">§ 17</span>

1. Szczegółową organizację wychowania i opieki w danym roku szkolnym określa dyrektor.
2. Dzienny czas pracy przedszkola ustalony jest przez dyrektora w oparciu o potrzeby rodziców wynikające z kart zgłoszenia dziecka do przedszkola.
3. Realizacja podstawy programowej wychowania przedszkolnego odbywa się nie krócej niż 5 godzin dziennie.
4. Organizację pracy w ciągu dnia określa ramowy rozkład dnia opracowany przez dyrektora z uwzględnieniem określonych w podstawie warunków i sposobów realizacji.
5. W szczególnych przypadkach dyrektor może zmienić organizację dnia (np. organizacja wyjścia poza teren przedszkola, wycieczki, uroczystości) lub zawiesić zajęcia.
6. Dyrektor przedszkola zawiesza zajęcia w przypadku wystąpienia następujących okoliczności:
   1. zagrożenia bezpieczeństwa dzieci w związku z organizacją i przebiegiem imprez ogólnopolskich lub międzynarodowych,
   2. temperatury zewnętrznej lub w pomieszczeniach, w których są prowadzone zajęcia z wychowankami, zagrażającej zdrowiu dzieci,
   3. zagrożenia związanego z sytuacją epidemiologiczną,
   4. innego nadzwyczajnego zdarzenia zagrażającego bezpieczeństwu lub zdrowiu dzieci.
7. W przypadku zawieszenia zajęć na okres powyżej dwóch dni dyrektor organizuje dla dzieci od trzeciego dnia zajęcia z wykorzystaniem metod i technik kształcenia na odległość bez użycia monitorów ekranowych.
8. Do realizacji zajęć z wykorzystaniem metod i technik kształcenia na odległość nauczyciele proponują rodzicom (z wykorzystaniem dostępnych dla nich środków komunikacji elektronicznej):
   1. sprawdzone materiały edukacyjne i strony internetowe,
   2. e-booki, linki do słuchowisk, zabawy on- line,
   3. zdjęcia, filmiki, materiały, karty zadaniowe - propozycje pracy wysyłane codziennie przez nauczycieli,
   4. materiały prezentowane w programach publicznej telewizji i radiofonii;
9. Rodzice, w uzgodnionych terminach, krótko informują nauczyciela o efektach prowadzonych zajęć z wykorzystaniem metod i technik kształcenia na odległość za pomocą poczty elektronicznej lub SMS-ów. Mogą też przesłać zdjęcia wykonanych kart zadaniowych czy prac plastycznych. Jest to sposób potwierdzania uczestnictwa dzieci w wymienionych zajęciach.
10. W okresie organizacji dla dzieci zajęć z wykorzystaniem metod i technik kształcenia na odległość Dyrektor przedszkola odpowiada za organizację realizacji zadań tej jednostki, w tym wymienionych wyżej zajęć lub innego sposobu realizacji tych zajęć:
   1. na czas pracy zdalnej dyrektor w porozumieniu z nauczycielami ustala tygodniowy zakres treści nauczania do zrealizowania w poszczególnych grupach przedszkolnych, uwzględniając w szczególności:
   <ol type="a">
   	<li>równomierne obciążenie dzieci w poszczególnych dniach tygodnia,</li>
   	<li>zróżnicowanie zajęć w każdym dniu,</li>
   	<li>możliwości psychofizyczne dzieci.</li>
   </ol>
   2. ustala, we współpracy z nauczycielami, sposób monitorowania postępów dzieci oraz formę przekazywania informacji o postępach rodzicom/ opiekunom prawnym;
   3. ustala sposób dokumentowania realizacji zadań z wykorzystaniem metod i technik kształcenia na odległość lub innego sposobu realizacji tych zadań;
   4. zapewnia rodzicom możliwość konsultacji z nauczycielem prowadzącym zajęcia oraz przekazuje im informację o formie i terminach tych konsultacji;
   5. przekazuje rodzicom i nauczycielom informacje o sposobie i trybie realizacji zadań przedszkola, w szczególności w zakresie organizacji kształcenia specjalnego i pomocy psychologiczno–pedagogicznej;
   6. koordynuje współpracę nauczycieli z rodzicami, uwzględniając potrzeby edukacyjne i możliwości psychofizyczne dzieci, w tym dzieci objętych kształceniem specjalnym.

<span style="text-align: center; display: block;">§ 18</span>

1. W przedszkolu mogą być organizowane zajęcia dodatkowe w ramach czesnego, wykraczające poza zakres podstawy programowej wychowania przedszkolnego.
2. Dzieci, na wniosek rodziców (prawnych opiekunów), mogą również uczestniczyć w fakultatywnych zajęciach dodatkowych (zajęcia taneczne, muzyczne, artystyczne, judo itp.), wykraczających poza zakres podstawy programowej. Zajęcia te są opłacane przez rodziców.
3. Organizacja i terminy zajęć dodatkowych ustalane są przez dyrektora placówki

<span style="text-align: center; display: block;">§ 19</span>

Czas trwania zajęć dydaktyczno-wychowawczych z dziećmi, w tym również zajęć dodatkowych uzależniony jest od indywidualnych możliwości i potrzeb dzieci oraz realizowanego programu, i wynosi:
   1. 15- 20 minut dla dzieci w wieku 3-4 lat,
   2. 30 minut dla dzieci w wieku 5-6 lat.

<span style="text-align: center; display: block;">§ 20</span>

1. Osobą odpowiedzialną za dziecko w czasie jego pobytu w przedszkolu jest nauczyciel prowadzący zajęcia dydaktyczne oraz pozostały personel w zakresie swojego działania.
2. W czasie zajęć dodatkowych prowadzonych przez specjalistów za bezpieczeństwo dzieci odpowiadają osoby prowadzące zajęcia.
3. Obowiązkiem nauczyciela jest udzielenie natychmiastowej pomocy dziecku w sytuacji, gdy ta pomoc jest niezbędna.
4. Obowiązkiem nauczyciela jest powiadomienie dyrektora oraz rodziców (prawnych opiekunów) o zaistniałym wypadku lub zaobserwowanych niepokojących symptomach chorobowych.
5. W wypadkach nagłych wszystkie działania pracowników przedszkola, bez względu na zakres ich czynności służbowych, w pierwszej kolejności skierowane są na zapewnienie bezpieczeństwa dzieciom
6. W przedszkolu nie mogą być stosowane wobec wychowanków żadne zabiegi lekarskie poza udzielaniem pierwszej pomocy w nagłych wypadkach, nie podaje się też dzieciom środków farmakologicznych.

<span style="text-align: center; display: block;">§ 21</span>

1. W celu zapewnienia prawidłowej realizacji zadań opiekuńczych, w szczególności wspierania prawidłowego rozwoju wychowanków przedszkole organizuje żywienie.
2. W zależności od długości pobytu i warunków ustalonych z rodzicami (opiekunami prawnymi) przedszkole zapewnia wychowankom posiłki w formie cateringu.:
   1. obiad,
   2. podwieczorek.
   3. Przedszkole zapewnia wyżywienie dla dzieci z różnymi alergiami pokarmowymi. Obowiązkiem rodzica jest dostarczenie pełnej listy produktów uczulających dziecko i zaświadczenia od lekarza.

<span style="text-align: center; display: block;">§ 22</span>

1. W celu zapewnienia dzieciom bezpieczeństwa, w czasie przebywania w przedszkolu, ustala się ogólne zasady postępowania kadry pedagogicznej i pracowników niepedagogicznych zatrudnionych w przedszkolu:
   1. systematyczne wpajanie dzieciom zasad bezpieczeństwa,
   2. odliczanie dzieci przed wyjściem poza budynek przedszkola oraz przed i po powrocie do przedszkola,
   3. reagowanie na wszelkie sytuacje, sygnały lub znamiona przestępstwa, mogące stanowić zagrożenie dla zdrowia lub życia dzieci i zgłaszanie o tym dyrektorowi przedszkola,
   4. natychmiastowe reagowanie na osoby postronne przebywające na terenie przedszkola, zwrócenie się o podanie celu przybycia, udzielenie informacji zgodnie z posiadanymi kompetencjami, a w razie potrzeby zawiadomienie dyrektora przedszkola – osoby postronnej nie pozostawia się samej na terenie przedszkola bez nadzoru personelu przedszkola,
2. Zabrania się pozostawiania dzieci bez opieki nauczyciela – w sytuacji koniecznej należy zapewnić odpowiednie zastępstwo.
3. Określone są zasady przyprowadzania i odbierania dzieci z przedszkola:
   1. opiekę nad dziećmi przy przyprowadzaniu i odbieraniu z przedszkola sprawują rodzice (prawni opiekunowie) lub osoby pisemnie przez nich upoważnione zapewniające dziecku pełne bezpieczeństwo,
   2. osoba upoważniona ma obowiązek przedstawienia dowodu tożsamości,
   3. rodzice (prawni opiekunowie) przyjmują odpowiedzialność prawną za bezpieczeństwo dziecka odbieranego z przedszkola przez upoważnioną przez nich osobę,
   4. osoby nietrzeźwe lub będące pod pływem środków psychoaktywnych nie mogą odbierać dzieci z przedszkola,
   5. do przedszkola mogą uczęszczać wyłącznie dzieci zdrowe - personel może odmówić przyjęcia dziecka z widocznymi objawami chorobowymi,
   6. nauczyciel oddziału ma obowiązek zgłosić rodzicom (prawnym opiekunom) stan dziecka wskazujący na chorobę,
   7. dzieci mogą być przyprowadzane do przedszkola do 9:00 lub, w szczególnych wypadkach, w każdym innym czasie po uprzednim wcześniejszym zgłoszeniu osobiście, bądź telefonicznie późniejszego przyprowadzenia dziecka do przedszkola,
   8. dzieci należy odebrać z przedszkola do godz. 17:00.
4. Zastrzeżenia rodziców dotyczące ograniczeń odbioru dziecka przez drugiego rodzica muszą być uzasadnione stosownymi orzeczeniami sądowymi.

<span style="text-align: center; display: block;">§ 23</span>

1. Odpłatność za przedszkole obejmuje usługi świadczone przez placówkę, związane z wychowaniem, opieką i nauczaniem, (w tym zajęcia dodatkowe objęte ofertą), ubezpieczeniem dzieci oraz ich wyżywieniem.
2. Wysokość opłat za pobyt dziecka w przedszkolu ustala dyrektor, szczegółowo określając ją w umowie z rodzicami. O zmianie wysokości opłaty dyrektor ma prawo poinformować rodziców z miesięcznym wyprzedzeniem.
3. Za godziny opieki wykraczające poza godziny pracy Przedszkola naliczana jest dodatkowa opłata.
4. Opłaty za pobyt dziecka w przedszkolu pobierane są z góry, do 5-ego każdego miesiąca.

<span style="text-align: center; display: block;">§ 24</span>

1. Do realizacji celów statutowych przedszkole posiada:
   1. sale zajęć dla poszczególnych grup,
   2. łazienki dla dzieci i personelu,
   3. szatnię,
   4. zaplecze kuchenne,
   5. pomieszczenia administracyjno-gospodarcze.
2. Dzieci mają możliwość codziennego korzystania z placu zabaw z odpowiednio dobranymi
urządzeniami dostosowanymi do ich wieku.
